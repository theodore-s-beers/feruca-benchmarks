WIKI loves monuments Photograph a monument,
help Wikipedia and win!Skrij
Melania Trump
Iz Wikipedije, proste enciklopedije
Jump to navigationJump to search
Melania Trump
First Lady Melania Trump Records a Reading of "The Little Rabbit" for Easter (49770725846) (cropped).jpg
45. Prva dama Združenih držav Amerike
Na položaju
20. januar 2017 – 20. januar 2021
Predsednik Donald Trump
Predhodnik Michelle Obama
Naslednik Jill Biden
Osebni podatki
Rojstvo Melanija Knavs[1]
26. april 1970[2][1][…] (52 let)
Novo mesto, Socialistična republika Slovenija, SFRJ[4]
Politična stranka Republikanska stranka
Zakonci Donald Trump (por. 2005)
Otroci Barron William Trump (* 2006)
Bivališče Mar-a-Lago, Florida
Izobrazba Srednja šola za oblikovanje in fotografijo v Ljubljani
Poklic manekenka, oblikovalka nakita, celebrity, poslovna ženska
Podpis Melania Knauss-Trump signature.svg
Melania Trump (rojena Melanija Knavs, pozneje Melania Knauss), slovensko-ameriški fotomodel in nekdanja ameriška prva dama, * 26. april 1970, Novo mesto.[5]

Znana je kot žena nepremičninskega mogotca Donalda Trumpa.[6] Med Trumpovim predsedovanjem ZDA od leta 2017 in 2021 je bila prva dama Združenih držav Amerike.

Vsebina
1 Zgodnja leta in izobrazba
2 Vstop v svet manekenstva in odhod v tujino
2.1 Fotografiranje s Stanetom Jerkom
2.2 V Evropi in ZDA
2.3 Fotografiranje za moški reviji Max in GQ
3 Državljanstvo
4 Prva dama Združenih držav Amerike
4.1 Be Best
5 Zasebno življenje
5.1 Vera
5.2 Zdravje
6 Sklici
7 Zunanje povezave
Zgodnja leta in izobrazba
Rodila se je kot Melanija Knavs v novomeški bolnišnici Waldemarju-Viktorju in Amaliji (dekliški priimek Ulčnik), vozniku ter šivilji in modelarki, ki sta delala v tekstilnem podjetju Jutranjka. Ima še dve leti starejšo sestro Ines. Odraščala je v Sevnici. Krščena pa je bila na Raki. Leta 1977 je nastopila na Jutranjkini otroški modni reviji v Radencih.[7] Dijaška leta je preživela v Ljubljani, kjer je obiskovala Srednjo šolo za oblikovanje in fotografijo Ljubljana v Križankah.[8] Študij na Fakulteti za arhitekturo je kmalu opustila zaradi sanj o manekenstvu.[5][9][10][11] Nastopala je po zahodni Evropi in kasneje v ZDA.

Povzročila je medijsko razburjenje zaradi laganja o dokončanem študiju.[12] Ko je postala prva dama, se je razvedelo, da je imel njen oče pred poroko z Amalijo nezakonskega sina Denisa (rojen leta 1965).[13]

Vstop v svet manekenstva in odhod v tujino
Fotografiranje s Stanetom Jerkom
Spomladi 1987, pri rosnih 17-ih letih, jo je odkril Stane Jerko, uveljavljeni slovenski modni fotograf. Opazil je njeno lepo, vitko postavo in dolge noge ter jo povabil na poskusno snemanje. Fotografije so videli tudi njegovi poklicni kolegi in poiskali stik z Melanijo. V jeseni je že pozirala za slovenske modne revije, še prej pa je opravila krajši manekenski tečaj. Sam Jerko je nad njo po dveh srečanjih obupal, ker na fotografijah po njegovem mnenju ni izžarevala šarma in energije. Melanija z njim ni več navezala kontakta, niti ni zahtevala teh zgodnjih fotografij.[5]

Stane Jerko je Melaniji izmeril 176,5 centimetrov višine, njena agencija pa je kasneje objavila drugačne podatke.[5] Mediji ji očitajo številne plastične operacije, ki jih sama Melanija zanika.[14]

V Evropi in ZDA
Melanijina manekenska kariera se je uradno začela leta 1992, ko je v Portorožu osvojila drugo mesto na tekmovanju "Obraz leta" revije Jana. V komisiji je takrat sedela tudi legendarna urednica revije Bernarda Jeklin. Prva tri dekleta so dobila pogodbe za delo na Dunaju, v Milanu in Parizu. Ko je Melanija delala na evropskih modnih pistah, jo je opazil agent Paolo Zampolli, ki je iskal modele za svojo newyorško agencijo. Z njo je navezal stik v Milanu. Nad njegovim povabilom je bila navdušena, ker so bile zanjo to ameriške sanje. V Ameriko naj bi prišla delat z dovoljenjem leta 1996. Kasneje se je izkazalo, da je nekatere gole fotografije posnela v New Yorku že leta 1995. Zampolli naj bi z udeležbo na zabavi v newyorškem klubu Kit Kat leta 1998 omogočil, da je spoznala velikega ljubitelja lepotic Donalda Trumpa. Kmalu za tem sta se začela družiti in prijateljevati.[5][15][16][9]

Septembra 1998 je dunajska modna agencija Elite povabila nekaj slovenskih novinarjev za en dan v Pariz na srečanje z Melanio Knauss. Dobili so se v luksuznem hotelu Lutetia (staro ime za Pariz), v apartmaju številka 211. Predstavila se jim je kot uspešna manekenka in fotomodel. Med povabljenimi je bil tudi novinar Nedeljskega dnevnika Dušan Nograšek, ki se mu je vse skupaj zdelo bizarno, saj je nihče ni poznal, prosila pa jih je tudi, naj je ne fotografirajo. Imeli so strogo odmerjen čas za vprašanja, ki niso smela biti neprijetna.

Kot dokaz njene vzhajajoče slave so slovenski novinarji prejeli revijo Harpers Bazaar iz avgusta 1997 (izdajo za špansko govoreče Američane, angleška verzija je imela tedaj na naslovnici drug, bolj uveljavljen model). Novinarji so imeli plačan let na zasebnem letalu iz Ljubljane do Pariza in nazaj, kosilo ter krajši ogled mesta, ob čemer je Dušan Nograšek dojel, da se za organizacijo dogodka kot mecen skriva Donald Trump. Zanj je bila to napoved bodočih Melanijinih skrivnosti, presenečenj in protislovij.[5][17] Njeno trditev, ki jo je zaupala Nograšku, novinarju Nedeljskega dnevnika, da sodi med 50 najbolj uspešnih modelov na svetu, je njen odkritelj Stane Jerko označil za pretiravanje.[5]

Fotografiranje za moški reviji Max in GQ
Leta 1995 je na Manhattnu posnela gole, navidezno lezbične fotografije za francosko moško revijo Max, ki je izšla januarja 1996. Fotograf Alé de Basse­ville je kasneje trdil, da se je zmotil in da je bilo to eno leto kasneje. Leta 2000 je januarska številka britanske moške revije GQ objavila njene seksualno nazorne fotografije. Za naslovnico je pozirala gola, ležeča na krznu na Trumpovem letalu Boeing 727. Melanija je bila očitno ponosna, da bo objavljena kot model v tej reviji, zato so se ustvarjalci odločili za kičast stil. Donald Trump je zahteval, da dostavijo fotografije v njegovo pisarno. Melanija je slike za GQ na uradni spletni strani Bele hiše uvrstila med svoje največje dosežke. Kasneje je to umaknila iz glavnih medijev.[18][19][20][21]

Državljanstvo
Leta 2001 je dobila zeleno karto za bivanje v ZDA. Leta 2006 je postala ameriška državljanka.[15][9] S sinom Barronom, ki govori tudi slovensko, sta dvojna državljana.[22] Svojim staršem je pomagala, da so hitreje prišli do ameriškega državljanstva.[23]

Prva dama Združenih držav Amerike

20. januar 2017, inavguracijski dan
Slovesna Melania in Donald Trump stojita.
Melania in Donald Trump ob proslavi ameriškega dneva državnosti 3. julija 2020 pri gori Rushmore.
Donald Trump je bil konec leta 2016 izvoljen za 45. predsednika Združenih držav Amerike. Ob njegovem prevzemu funkcije 20. januarja 2017 je Melania postala prva dama Združenih držav Amerike. Je šele druga na tujem rojena prva dama v zgodovini ZDA in prva po skoraj dvesto letih.[24][a] Zaradi šolanja sina Barrona, kakor je sama trdila, se je v Belo hišo vselila nekaj mesecev po inavguraciji, ob koncu šolskega leta.[27] Njena pisarna je imela v začetku leta 2018 13 uslužbencev, po informacijah medijev skoraj polovico manj, kot sta jih imeli njeni predhodnici Michelle Obama in Laura Bush.[28] V preteklih štirih letih je pogosto spremljala moža na protokolarnih dogodkih ali državniških obiskih v tujini, npr. v Franciji, na britanskem in savdskem dvoru, na Kitajskem in drugod. Melania se je uveljavila kot ena najbolje oblečenih prvih dam, večkrat so jo primerjali z Jackie Kennedy, ikono ameriške mode. Nekajkrat je kot prva dama potovala sama, najbolj odmevna je bila njena pot v Afriko. V Slovenijo je v tem času ni bilo.

Na naslovnicah Vogua se navkljub trendom pojavljanja prejšnjih prvih dam ni pojavila, saj glavna urednica Anna Wintour zakoncev Trump ni priznavala. Njena naslednica, Jill Biden se je na naslovnici pojavila že tri mesece po imenovanju.[29]

Be Best
Nasmejana Melania trump za mizo drži napis Be Best.
Melania Trump v Beli hiši ob 2. obletnici iniciative Be Best 7. maja 2020.
Leta 2018 je Melanija zagnala iniciativo "Be Best" (v prevodu: "Bodi najboljši"), ki opozarja na pomembnost socialnega, fizičnega in čustvenega zdravja otrok ter na spletno varnost ter odvisnost od opioidov.[30] Kampanja je bila deležna nekaj kritik - npr. od Hillary Clinton zaradi nespoštljivega tvitanja njenega moža Donalda.[31]

Zasebno življenje
Z Donaldom Trumpom se je poročila januarja 2005, 20.marca leta 2006 pa je rodila njunega sina Barrona Williama.[32]

Vera
Med predsedniškim obiskom v Vatikanu se je Melania Trump izrekla za katoličanko. Papež Frančišek je blagoslovil njen rožni venec, prav tako je Melania k nogam kipa Device Marije pred Vatikansko otroško bolnišnico položila cvetje.[33] Bila je prva katoličanka, ki je po Johnu F. Kennedyju in njegovi ženi Jacqueline živela v Beli hiši. Prav tako je bila druga katoliška prva dama v zgodovini ZDA.[34][35]

Zdravje
14. maja 2018 je bila podvržena embolizaciji, ki je minimalno invaziven poseg, ki namerno blokira krvno žilo, da bi zdravila benigno stanje ledvic.[36] Poročali so, da je bil postopek uspešen in brez zapletov.[37]

2. oktobra 2020 je predsednik Trump na Twitterju zapisal, da sta oba z Melanijo pozitivno testirana na SARS-CoV-2 in sta v karanteni[36] Kasneje istega dne je Melania sporočila, da ima "blage simptome", a "splošno dobro počutje".[38]

Sklici
First Lady Melania Trump — 2017.
Person Profile // Internet Movie Database — 1990.
ČSFD — 2001.
The Model American — (neprevedeno): (neprevedeno), 2016. — ISSN 0028-792X; 2163-3827
Reyes, Gerardo (12. september 2016). "The life and secrets of Melania Trump". Univision (angleščina). Pridobljeno dne 2020-08-03.
"Donald Trump, odpuščen si!". Finance.si. 22. maj 2007. Pridobljeno dne 2020-08-03.
Rhodan, Maya. "The Evolution of Melania Trump: From Model to First Lady". TIME.com. Pridobljeno dne 2020-08-03.
Teran Košir, Alenka (10. november 2011). ""Melania ni imela cvekov, tudi super matematik ni ravno bila"". siol.net. Pridobljeno dne 2020-08-03.
Collins, Lauren (9.5.2016). "The Model American". The New Yorker. Pridobljeno dne 21.1.2017.
Požar, Bojan (2016-07-10). "Gola resnica: Prefinjena in uglajena deklica Mali". www.slovenskenovice.si. Pridobljeno dne 2020-08-03.
"Melania Trump: Rdeča prva dama v Beli hiši?". Revija Zarja. 10. november 2015. Pridobljeno dne 2020-08-03.
"MELANIA NA TNALU: Bodoča prva dama uradno 'dala študij na stran'". regionalobala.si. 17. november 2016. Pridobljeno dne 2020-08-03.
Krizmanić, Anita (2016-05-16). "Skrivno življenje Viktorja Knavsa". www.slovenskenovice.si. Pridobljeno dne 2020-08-03.
Villett, Michelle (7. oktober 2018). "Melania Trump, Before and After". The Skincare Edit (angleščina). Pridobljeno dne 2020-08-03.
Reyes, Gerardo (6. avgust 2016). "Questions raised about Melania's marriage history". Univision (angleščina). Pridobljeno dne 2020-08-03.
Reyes, Gerardo (5. avgust 2016). "Nude photos of Melania Trump raise suspicions: did she violate U.S. immigration laws?". Univision (angleščina). Pridobljeno dne 2020-08-03.
Nograšek, Dušan (7. junij 2007). "TRUMP SE JE SMUKAL OKROG TJAŠE". Dnevnik. Pridobljeno dne 2020-08-03.
Vincent, Isabel (2016-08-01). "Melania Trump's girl-on-girl photos from racy shoot revealed". New York Post (angleščina). Pridobljeno dne 2020-08-03.
"Melania Trump - the First Lady in our nude photo shoot". British GQ (angleščina). 8. november 2016. Pridobljeno dne 2020-08-03.
Burton, Charlie (23. januar 2017). "Melania Trump is proud of her risqué British GQ shoot". British GQ (angleščina). Pridobljeno dne 2020-08-03.
"Melania Trump First Lady of the United States @FLOTUS". Arhivirano iz prvotnega spletišča dne 25. december 2017. Pridobljeno dne 3. avgust 2020.
Eisner, Jane (14. junij 2020). "The elusive truths of Melania Trump". Washington Post (angleščina). Pridobljeno dne 2020-08-03.
"Viktor in Amalija Knavs, Melanijina starša, dobila ameriški potni list". RTVSLO.si. 10. avgust 2018. Pridobljeno dne 2020-08-03.
"Melania Trump − prva na tujem rojena prva dama ZDA po letu 1829". Delo. 9. november 2016. Pridobljeno dne 3. avgust 2020.
Harris, Bill; Ross, Laura (4.3.2009). The First Ladies Fact Book: Revised and Updated! The Childhoods, Courtships, Marriages, Campaigns, Accomplishments, and Legacies of Every First Lady from Martha Washington to Michelle Obama. Black Dog & Leventhal Publishers. ISBN 1579128092.
"Louisa Adams - First Ladies". History.com. Pridobljeno dne 19.11.2016.
"Melania in Barron sta se naposled le vselila v Belo hišo". www.24ur.com. 12. junij 2017. Pridobljeno dne 2019-08-20.
Heil, Emily (2018-01-11). "Melania Trump is staffing up with three new hires". The Washington Post (angleščina). Pridobljeno dne 2019-08-21.
"Po štirih letih ignoriranja Melanie Trump naslovnico Vogua krasi Jill Biden". siol.net. Pridobljeno dne 2021-07-01.
Trump, Melania. "BE BEST First Lady Melania Trump's Initiative". The White House (angleščina). Pridobljeno dne 2019-08-20.
Ward, Myah (3. junij 2020). "Hillary Clinton makes a wisecrack about Melania Trump's 'Be Best' program". POLITICO (angleščina). Pridobljeno dne 2020-08-03.
"Barron William Trump se predstavi". RTVSLO.si. 21. april 2006. Pridobljeno dne 2020-08-03.
Pulliam Bailey, Sarah (May 25, 2017). "Melania Trump is Catholic, she confirms after Vatican visit". The Washington Post. Arhivirano iz prvotnega spletišča dne May 27, 2019. Pridobljeno dne October 18, 2018.
Sieczkowski, Cavan (May 25, 2017). "Melania Trump Will Be The First Catholic To Live At The White House Since JFK". HuffPost. Arhivirano iz prvotnega spletišča dne May 26, 2017. Pridobljeno dne May 26, 2017.
"US First Lady Melania Trump Is Catholic, Spokeswoman Confirms". The Catholic Herald. May 26, 2017. Arhivirano iz prvotnega spletišča dne May 26, 2017. Pridobljeno dne May 26, 2017.
Scutti, Susan. "What we know – and don't know – about Melania Trump's procedure". CNN. Arhivirano iz prvotnega spletišča dne May 16, 2018. Pridobljeno dne June 6, 2018.
Singman, Brooke (May 14, 2018). "First lady Melania Trump in hospital, underwent 'successful' kidney procedure". Fox News. Arhivirano iz prvotnega spletišča dne May 15, 2018. Pridobljeno dne May 15, 2018.
"Thank you for the love you are sending our way. I have mild symptoms but overall feeling good. I am looking forward to a speedy recovery". Arhivirano iz prvotnega spletišča dne January 14, 2021. Pridobljeno dne October 2, 2020.
Zunanje povezave
Profil na Biography.com
Melania Trump na spletni filmski podatkovni zbirki IMDb
Wikimedijina zbirka ponuja več predstavnostnega gradiva o temi: Melania Trump
ppu
Prve dame Združenih držav Amerike
Normativna kontrola Uredite to na Wikipodatkih

Napaka pri navajanju: Obstajajo <ref group=lower-alpha> oznake ali predloge {{efn}} na tej strani, toda sklici se ne bodo izpisali brez predloge {{sklici|group=lower-alpha}} ali predloge {{notelist}} (glej stran pomoči).

Kategorije: Rojeni leta 1970Živeči ljudjeSevničaniAmeriški fotomodeliSlovenski fotomodeliAmeriški SlovenciPrve dame ZDADružina Trump
Navigacijski meni
Niste prijavljeni
Pogovorna stran
Prispevki
Ustvari račun
Prijava
StranPogovor
PreberiUrediUredi kodoZgodovina
Iskanje
Iskanje v Wikipediji
Glavna stran
Dobrodošli
Izbrani članki
Naključni članek
Zadnje spremembe
Občestvo
Portal občestva
Pod lipo
Kontaktna stran
Pomoč
Denarni prispevki
Orodja
Kaj se povezuje sem
Sorodne spremembe
Posebne strani
Trajna povezava
Podatki o strani
Navedba članka
Predmet v Wikipodatkih
Tiskanje/izvoz
Ustvari e-knjigo
Prenesi kot PDF
Različica za tisk
V drugih projektih
Wikimedijina zbirka

V drugih jezikih
Alemannisch
Deutsch
English
Español
Français
Italiano
Nederlands
Русский
Türkçe
Še 84
Uredi povezave
Čas zadnje spremembe strani: 21:42, 31. julij 2022.
Besedilo se sme prosto uporabljati v skladu z dovoljenjem Creative Commons Priznanje avtorstva-Deljenje pod enakimi pogoji 3.0; uveljavljajo se lahko dodatni pogoji. Za podrobnosti glej Pogoje uporabe.
Wikipedia® je tržna znamka neprofitne organizacije Wikimedia Foundation Inc.
Pravilnik o zasebnostiO WikipedijiZanikanja odgovornostiMobilni prikazRazvijalciStatistikaO piškotkihWikimedia FoundationPowered by MediaWiki